44

45

20

46

47

448 DE LEGIBUS

Deinde de promulgatione, de singulis rebus agendis,
de privatis magistratibusve audiendis.

Tum leges praeclarissimae de duodecim tabulis
translatae duae, quarum altera privilegia tollit, altera
de capite civis rogari nisi maximo comitiatu vetat. Et 5
nondum inventis seditiosis tribunis plebis, ne cogitatis
quidem, admirandum tantum maiores in posterum pro·
vidisse. In privatos homines leges ferri noluerunt3 id
est enim privilegium} quo quid est iniustius? quom
legis haec vis sit: scitum et iussum in omnis. Ferri de ιο
singulis nisi centuriatis comitiis noluerunt3 discriptus
enim populus censu, ordinibus, aetatibus plus adhibet
ad suffragium consilii quam fuse in tribus convocatus.
Quo verius in causa nostra vir magni ingenii summa-
que prudentia, L. Cotta, dicebat nihil omnino actum 15
esse de nobis3 praeter enirn quam quod comitia illa
essent armis gesta servilibus, praeterea neque tributa
capitis comitia rata esse posse neque ulla privilegii3
quocirca nihil nobis opus esse lege, de quibus nihil
omnino actum esset legibus. Sed visum est et vobis 20
et clarissimis viris melius, de quo servi et latrones
scivisse se aliquid dicerent, de hoc eodem cunctam
Italiam, quid sentiret, ostendere.

Sequitur de captis pecuniis et de ambitu. Leges-
que quom magis iudiciis quam verbis sanciendae sint, 25
adiungitur: Noxiae poena par esto, ut in suo vitio
quisque plectatur, vis capite, avaritia multa, honoris
cupiditas ignominia sanciatur. Extremae leges sunt
nobis non usitatae, rei publica necessariae. Legum
custodiam nullam habemus, itaque eae leges sunt, 3⁰
quas apparitores nostri volunt3 a librariis petimus,
publicis litteris consignatam memoriam publicam nul-
lam habemus. Graeci hoc diligentius, apud quos vo-
μοφύλακες creabantur, nec ii solum litteras (nam id
quidem etiam apud maiores nostros erat), sed etiam ³5
facta hominum observabant ad legesque revocabant.
Haec detur cura censoribus, quandoquidem eos in re

